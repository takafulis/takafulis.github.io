---
layout: default4
title: "Takaful Kemalangan"
description: "Ketahuilah apa itu takaful kemalangan yang selalu disalaherti."
date: 2019-01-06
---

# {{page.title}}


Takaful kemalangan adalah produk paling murah di antara produk takaful yang lain. 

Disebabkan ia terlalu murah, maka ada sesetengah operator telekomunikasi memberi perlindungan takaful kemalangan ini secara percuma apabila membeli simkad mereka. 

Dan kebanyakan call center yang telefon kita untuk offer takaful pun kebiasaannya adalah produk takaful kemalangan ini. 

Dari segi perlindungan, takaful ini hanya dapat di tuntut atau diberi pampasan jika dan hanya jika berlaku kemalangan. 

Kalau sebelum ini kita bincang berkenaan takaful jenis pampasan dan jenis tuntutan, takaful kemalangan ini pula bersifat "dua alam" iaitu ia memberi pampasan dan juga boleh dituntut / claim apabila berlaku kemalangan. 

Contoh, apabila berlaku kemalangan seperti accident motor atau kereta, kos rawatan di hospital boleh dituntut. 

Selain itu, andai berlaku kemalangan dan menyebabkan kematian, maka takaful akan memberi pampasan seperti yang dipersetujui. 

Diingatkan kembali, takaful kemalangan ini hanya sah andai berlakunya kemalangan sahaja. 

Andai dimasukkan ke hospital sebab demam panas, takaful ini tidak dapat cover kos rawatan tersebut. 

Sebab itu, ramai orang terpedaya bahawa mereka ada takaful yang disangka boleh cover rawatan perubatan walhal ia cuma cover kemalangan sahaja. 

Sila semak sijil takaful anda untuk mengetahui jenis takaful anda. 

Macam mana nak tahu takaful yang kita ada sekarang adalah takaful kemalangan atau tidak?

Salah satu petunjuk awal adalah 'yuran' takaful yang kita bayar adalah sangat murah berbanding dengan manfaat yang diberikan. 

Contoh, kita bayar RM15 sebulan untuk pampasan RM100,000. Tetapi RM100,000 ini adalah perlindungan kemalangan. 

Jadi, sila semak dan tanya ejen berkenaan sama ada apa yang di offer itu adalah takaful kemalangan atau takaful perubatan. 

Andai tersalah pilih, kita juga akan susah di kemudian hari. 

Apa yang bagus berkenaan takaful kemalangan ini adalah ia dapat menambah jumlah pampasan kita andai berlaku kematian disebabkan kemalangan. 

Contoh, kita sudah mempunyai hibah RM500,000. Dengan menambah takaful kemalangan sebanyak RM15 sebulan, kita dapat extra pampasan RM100,000. 

Apabila berlaku kematian disebabkan kemalangan, maka waris kita akan dapat RM600,000. 

Takaful ini sesuai ke semua orang kerana kemalangan boleh berlaku bila-bila dan di mana sahaja. 

Walaupun kita telah berhati-hati memandu kata kan, tetapi andai pemandu lain cuai, kita juga terkena akibatnya. 

Oleh itu, tambahlah perlindungan takaful kemalangan ini untuk mengurangkan beban kewangan dan tidak menyusahkan keluarga. 

Untuk pelbagai informasi takaful, boleh ikuti channel <https://t.me/naktahutakaful>
